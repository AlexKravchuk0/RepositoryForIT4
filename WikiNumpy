Numpy — розширення мови Python, що додає підтримку великих багатовимірних масивів і
матриць, разом з великою бібліотекою високорівневих математичних функцій для операцій з цими масивами. 
Попередник Numpy, Numeric, був спочатку створений Jim Hugunin. Numpy — відкрите програмне забезпечення і
має багато розробників.

Мотивація
Оскільки Python — інтерпретована мова, математичні алгоритми, часто працюють в ньому набагато повільніше ніж 
у компільованих мовах, таких як C або навіть Java. NumPy намагається вирішити цю проблему для великої кількості
обчислювальних алгоритмів забезпечуючи підтримку багатовимірних масивів і безліч функцій і операторів для роботи 
з ними. Таким чином будь-який алгоритм, який може бути виражений в основному як послідовність операцій над
масивами і матрицями, працює так само швидко, як еквівалентний код, написаний на C.

NumPy можна розглядати як гарну вільну альтернативу MATLAB, оскільки мова програмування MATLAB зовні нагадує NumPy:
обидві вони інтерпретовані, і обидві дозволяють користувачам писати швидкі програми поки більшість операцій проводяться
над масивами або матрицями, а не над скалярами. Перевага MATLAB у великій кількості доступних додаткових тулбоксів, 
включаючи такі як пакет Simulink. Основні пакети, що доповнюють NumPy, це: SciPy — бібліотека, що додає більше 
MATLAB-подібної функціональності; Matplotlib — пакет для створення графіки в стилі MATLAB.
Внутрішньо як MATLAB, так і NumPy базується на бібліотеці LAPACK, призначеної для вирішення основних задач лінійної алгебри.
